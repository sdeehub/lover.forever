---
layout: post
title: "ขอบคุณที่รักกัน"
date: 2019-02-14 22:14:08 +0700
tags: วันแห่งความรัก
description: บางที บางอย่าง ชีวิตจริงก็ไม่ได้เป็นแบบนั้น
comments: true
---
ก็เพราะความจำไม่ได้สั้น และความรักก็ไม่ได้ยาว แต่ยังไง ๆ ก็ต้องขอบคุณที่(เคย)รักกันนะคะ - ขอบคุณที่รอคอย ขอบคุณที่อยู่เป็นเพื่อน ขอบคุณที่คอยให้กำลังใจ ขอบคุณที่คอยขับรถให้ ทั้งไปรับ-ทั้งไปส่ง ขอบคุณที่มาอยู่ตรงนี้เวลาที่ไม่มีใคร แล้วก็ขอบคุณอะไร ๆ อีกหลายต่อหลายอย่าง

ขอบคุณที่ทำให้รู้ว่ารอยยิ้มและความสุขใจเวลาที่เราคิดถึงกันนั้นมันเป็นยังไง ขอบคุณดอกกุหลาบที่เคยฝาก ๆ แอบ ๆ มาส่งให้ ขอบคุณจดหมายและ Postcard และก็การ์ดอวยพรยินดี(ที่ยังเก็บไว้ทุก ๆ ใบ) ขอบคุณของฝากเวลาที่คุณกลับมาจากไปไหน ๆ ขอบคุณเพลงที่เคยส่ง link มาให้ฟัง แล้วก็ขอบคุณหนังทุก ๆ เรื่องที่ชวนให้เราไปดูด้วยกัน

ขอบคุณแล้ว แล้วก็ขอบคุณอีก ... และก็คงเพราะแบบนี้ เพราะความจำไม่ได้สั้น และความรักก็ไม่ได้ยาว - ก็ไม่รู้ว่าในปีนึงจะมานั่งคิดถึงกันอยู่สักกี่วัน? ชีวิตผ่านไปไวนะ ว่ามั๊ย? นั่นนะสิ ชีวิตผ่านไปไว หลาย ๆ อย่างผ่านและหมดไปอย่างรวดเร็ว สรุปแล้วก็คงเป็นเพราะแบบนี้ เพราะความจำไม่ได้สั้น และความรักก็ไม่ได้ยาว

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/_jqCHvhmp-k" frameborder="0" allow="autoplay; encrypted-media" allowfullscreen>
</iframe>
</div>
<br />ขอบคุณนะที่ตอนนั้นเรารักกัน <i class="fa fa-heart" style="color:#C38FD6"></i> ขอบคุณไปถึงท่านนักบุญ Saint Valentine ด้วยนะคะ
