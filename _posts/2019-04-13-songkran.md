---
date: 2019-04-13 10:41:34 +0700
layout: post
title: "สงกรานต์ทั้งที"
subtitle: "ไหน ๆ ก็สงกรานต์ทั้งทีใช่มั๊ย? ทำไมจะไม่ออกไปเปียกกันหน่อยเหรอ?"
hero_image: https://source.unsplash.com/7RQf2X6aXXI
youtube: 3HO9H1VMMOk
category:
  - pop
tags:
  - Janet Jackson
author: thiagorossener
---
`ขอบคุณ:` *[Raphaël Biscaldi](https://unsplash.com/@les_photos_de_rap) - Unsplash / Janet Jackson - Any Time, Any Place*

ผู้ใหญ่ไม่มีใครอยากเปียกกันอีกแล้วในวันสงกรานต์ ยกเว้นว่าเราจะเป็นผู้ใหญ่กันจริง ๆ หมายถึงผู้หลักผู้ใหญ่ ผู้สูงอายุที่ลูก ๆ หลาน ๆ ที่แวะกลับมาบ้าน เข้ามารดน้ำ ดำหัว ขอพรให้สุขใจกันไปทั่วหน้า ... แต่ว่า 'เรา' ล่ะจะเป็นผู้ใหญ่แบบไหน? - ไหน ๆ ก็สงกรานต์ทั้งทีใช่มั๊ย? ทำไมจะไม่ออกไปเปียกกันหน่อยเหรอ?

บางทีตอนนี้อาจจะมีเสียงเพลงสับจากคอร์ดหลวม ๆ 2-3 คอร์ด แล้วก็ไล่ scale สักนิดหน่อย ก่อนที่เราจะปล่อยใจไปกับสงกรานต์ ในวันที่งานวัด จัดอยู่ข้างกับงานกัญชานานาชาติ ... แล้วที่นี่ คือที่ไหน? เรากลายเป็นพลเมืองของโลกและของจักรวาลไปแล้วตั้งแต่เมื่อไหร่ - ส่วนเรา 2 คน กลายเป็นของกันและกัน? เราไม่รู้ว่ายังจะมีใครจะยังใช้คำ เก็บความทรงจำกับเรื่องพวกนี้อยู่อีกมั๊ย

ไม่สิ! แล้วถ้าเป็น power chords - ใช่คือมีหลาย ๆ คอร์ดสับลงมา แล้วปืนฉีดน้ำก็เป็นแบบปืนบาร์ซูก้าร์ ... ก็ไม่รู้ว่าคือแบบไหน หรือต้องเขียนคำสะกดยังไงให้ถูกเหมือนกันนะ หรืออาจจะแค่ลูกโป่งน้ำ กับน้ำในถังที่แช่น้ำแข็ง สาดกันทีงี้สะดุ้งตัวลอย เพราะว่าเย็นจนถึงสันหลัง

เย็นจนจับใจ ในแดดร้อน ๆ แบบตอนนั้น นั่นน่ะนะ! ... แล้วปาร์ตี้โฟมล่ะ? เราถาม แล้วคุณก็หันกลับมาถามว่าแล้วยังไง? พร้อมกับสายตาชนเข้ากะท่าหย่อนตัว ฉีกขากำลังลงมาเป็นตัว M พร้อมกับกระดกก้นงอน ๆ ... เด้ง เด้ง - เฮ้ย! หยุดก่อน เอาเบียร์เพิ่มอีกขวดมั๊ย เสียงมาจากเพื่อนที่นั่งตาละห้อย น้ำลายไหลย้อยอยู่ใกล้ๆ

ไม่ล่ะ! เช้านี้ ที่นี่ ทุกอย่างเปลี่ยนไป สงกรานต์ปีนี้ไม่เหมือนปีไหน ๆ ที่จริง วัน-เวลาก็ไม่ค่อยจะเหมือนเดิมสักเท่าไหร่ หรือบางที ใครนะที่บอกว่าวัน-เวลาไม่เคยเหมือนเดิมสักกะที - ไม่มีกาแฟ-ปาท่องโก๋ ไม่มีขนมครก ไม่มีคนเยอะ ที่ทำไมใครบอกว่า 'ยั้วเยี้ย' ในระหว่างการเดินทางด้วยนะ ไม่มีนัวเนียก่อนสงกรานต์ ไม่มีหนีออกจากบ้านไปเที่ยวเล่นกัน มีแต่ ... ลูกเดือย น้ำเต้าหู้ และนก 2 ตัวเกาะสายไฟอยู่คู่กัน

จนกว่าแถวนี้จะเอาสายไฟลงดินหมดนั่นล่ะ ... คุณเงยหน้าแล้วพึมพำออกมา - เราได้แต่ยิ้มขณะที่เดินตามไปเอามือคล้องแขนคุณไว้
> เอามือคล้องแขนคุณไว้ <svg class="love"><use xlink:href="#icon-heart"></use></svg> สุขสันต์วันสงกรานต์นะคะ
