---
layout: post
title: "18 ธันวาฯ ที่ไม่รู้ว่ากี่องศา"
date: 2019-12-18 06:39:09 +0700
tags:
  - ดูหนังฟังเพลง
description: "เช้านี้ที่สูงเนินอีกวันแล้วนะ วันเวลาเปลี่ยนไป อากาศเปลี่ยนไป ไข้ก็เริ่มหายไป ทุกอย่างดีขึ้น ๆ - ทุกอย่างดีขึ้น ๆ ตั้งแต่วันที่เราได้พบกัน"
comments: true
---
เช้านี้สดใส การรอคอยพาเรามาพบกับปลายทาง การพบกันกลายเป็นความเปลี่ยนแปลง กลายเป็นทุกสิ่งทุกอย่าง เรื่องราวอีกมากมายกลายเป็นความตั้งอกตั้งใจ ลมหายใจกลายเป็นส่วนหนึ่งของกันและกัน ... สำหรับรอยยิ้ม

รอยยิ้มกลายเป็นทุกสิ่งทุกอย่าง รอยยิ้มกลายเป็นศูนย์รวมของกาลเวลา รอยยิ้มกลายเป็นท่วงทำนองเพลงเพราะ รอยยิ้มกลายเป็นแดดอุ่น ๆ ในตอนเช้า รอยยิ้มกลายเป็นดาวเคียงเดือน หรือแม้แต่ฝนดาวตก หรือแม้แต่โคมลอยยี่เปง

ขอบคุณความน่าประหลาดมหัศจรรย์ของชีวิตและทุกสรรพสิ่ง นานแค่ไหนแล้วนะเหรอ? ... หลายพันล้านปี หรือแค่เสี้ยวของเสี้ยวของเสี้ยวของวินาที นานแค่ไหนก็คือนานจนกว่าเราจะมาถึงตรงนี้ นานแค่ไหนก็คือรอที่จะหายไปในแค่เธอกระพริบตา

ขอบคุณที่เป็นกำลังใจให้กันและกันตลอดมา ถึงเธอจะไม่รู้ว่าคำพูดนี้มีความหมายมากมายขนาดไหน หรืออาจจะรู้ ... และก็เป็นสุขใจ อาจจะเพราะแบบนี้ ความวุ่นวายรอบ ๆ ถึงได้หยุดและหายไป อาจจะเพราะแบบนี้เสียงนกร้องถึงได้ฟังชัดขึ้นมา อาจจะเพราะแบบนี้ชีวิตถึงได้มีความหมายอยู่ในทุก ๆ การเคลื่อนไปของเวลา

ไม่ว่าอะไรจะเกิดขึ้นมาก่อนหน้านี้ ไม่ว่าอะไรจะเกิดต่อไปนับจากตอนนี้ ... ทุก ๆ อย่างต่างก็เกี่ยวโยงถึงกันอยู่แล้วในลมหายใจนี้ และแม้แต่เวลา อนาคต อดีต และ ปัจจุบัน

ดีใจนะ!

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/TBTI7_90o8U" frameborder="0" allow="autoplay; encrypted-media" allowfullscreen>
</iframe>
</div>
<br />

ดีใจ <i class="fa fa-heart" style="color:#C38FD6"></i> ที่ในที่สุดเราก็ได้พบกัน
