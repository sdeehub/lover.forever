---
date: 2018-10-30 11:54:45 +0700
layout: post
title: "กามสุขของคืนนั้น"
subtitle: "สำหรับความสัมพันธ์ การให้เกียรติซึ่งกันและกัน และนั่นอาจจะมีคำสารภาพของพวกเราอยู่ในนั้น"
hero_image: https://source.unsplash.com/LBP2Ne7m_JE
youtube: esWFXUvd3HI
category:
  - rock
tags:
  - Scorpions
author: thiagorossener
---
`ขอบคุณ:` *[Osman Rana](https://unsplash.com/@osmanrana) / Unsplash*

"จับเจี๊ยวดูหน่อยว่าใหญ่มั๊ย?" เสียงเธอพูดขึ้นกลบความเงียบ ในระหว่างเดินพ้นประตูห้องเข้ามาเพื่อจะไปที่เตียง ส่วนมือก็จับหมับเข้าไปที่เป้ากางเกงของเขา แบบไม่ทันให้ตั้งตัว\
"เฮ้ย!" เขาร้อง แต่ไม่ถึงกับตกใจ เพราะสัมผัสของมือเธอไม่ได้ตั้งใจจะทำอะไรมากไปกว่า สัมผัสเพื่อคลี่คลายความเขินเกร็งระหว่างกันเท่านั้น

"จะล้วงกางเกงกันเลยม๊ยล่ะ?" น้ำเสียงของเขาฟังดูเป็นกันเองมากขึ้น ส่วนเธอเงียบไม่ว่าอะไร ได้แต่ขึ้นไปนั่งอยู่บนกลางเตียง แล้วหันตัวกลับมาหาเขาพร้อมกับยกนิ้วก้อยและรอยยิ้มที่มีจริตส่งให้\
"55 ... ต้องใหญ่ ๆ เหรอ?" เขายักคิ้วพร้อมส่งยิ้มตอบไป\
"บ้า! ... ดีแล้ว ใหญ่ ๆ มันเจ็บ" เธอก้มหน้าจัดการกับพื้นที่บนเตียง พร้อมกับยื่นส่งผ้าเช็ดตัวให้เขา\
"ไปอาบน้ำก่อน" เธอบอกเขา น้ำเสียงแกมสั่ง ส่วนเขารับผ้าเช็ดตัวมา แล้วเข้ามานั่งข้าง ๆ

"จูบหน่อย" เขาพูดพร้อมกับยื่นหน้าเข้าไปใกล้ เธอนิ่งไป เงยหน้ามามองแต่ตัวเอนไปด้านหลัง เอาแขน 2 ข้างยันตัวไว้\
"ไปอาบน้ำก่อนสิ" เธอยังยืนยันขั้นตอนของเธอ ส่วนเขาก็ยังนั่งยื่นหน้าเข้ามาใกล้กว่าเดิมอีกหน่อย
"จูบก่อน" เขาพูดและหลับตา ในขณะที่เธอขยับหน้า เอาปากเข้ามาชนปากของเขาแบบขอไปที

เขาลืมตาเพื่อจ้องหน้ากับเธอโดยไม่พูดอะไร ส่วนเธอก็กลับไปอยู่ในท่านั่งเอนตัวไปข้างหลัง เอาแขนข้างยันตัวไว้ ส่วนอีกข้างชี้ไปที่อ่างอาบน้ำ เขามองตามมือที่ชี้ไป ... สักพัก แล้วก็หันกลับมายักคิ้วพร้อมกับยิ้มให้ แต่คราวนี้มียักไหล่เพิ่มมาด้วย
"เดี๋ยวหมดเวลาเอานะ จะต่อเหรอ มัวแต่โอ้เอ้" เธอพูดเสียงปนกังวลว่าเธออยู่ในระหว่างทำหน้าที่ เขาจ้องตาเธอนิ่ง ๆ แล้วค่อย ๆ ขยับตัวเอาหน้าเข้ามาใกล้จนจมูกแตะกัน

มันค่อยเป็นค่อยไป จมูกของทั้งคู่วนเวียนสัมผัสและทำความรู้จักกัน - มีเสียง อือ ... อือ ตอบกัน เหมือน 2 คนนั้นเค้าคุยกันด้วยวิธีการใช้จมูกสัมผัส ก่อนที่เขาจะค่อย ๆ ขยับปากเข้าไปเพื่อจูบกับเธอ

มือข้างของเขาโอบพยุงเธอไว้ที่เอว ส่วนอีกข้างสัมผัสที่หน้าของเธอเบา ๆ ก่อนจะลูบไปบาง ๆ เพื่อปัดผมที่ปรกข้างแก้มออกไปช้า ๆ ทั้งคู่เอนตัวเข้าหากันเหมือนว่าการจูบนั้นเป็นรอยต่อที่ดูดเชื่อมทั้งคู่ไว้ มือข้างของเธอเลื่อนมาอยู่ที่หน้าอกเขา ส่วนอีกมือจับเพื่อพยายามจะเอาเข็มขัดของเขาออก

มือข้างของเขาที่โอบพยุงเธอไว้ ตอนนี้เลื่อนไปเพื่อปลดตะขอบรา ส่วนมือข้างที่ลูบหน้าก็ค่อย ๆ เลื่อนลงมาพักวนและคลึงอยู่ที่หน้าอกของเธอแทน - ยังมีเสียง อือ ... อือ คลอตอบกันไปมา เหมือนว่า 2 คนนั้นเค้าคุยกันด้วยวิธีลูบไล้สัมผัสกันไป ในแบบที่เค้าทั้งคู่เข้าใจกันได้อย่างนุ่มนวลและร้อนเร่าอยู่ในที

นุ่มนวล เร่าร้อน และเนิ่นนาน ผ่านไปได้สักพักมือถือของเขาก็ดังขึ้น - ไม่ ... เขาไม่รับสาย แต่ถึงไม่รับ เขาก็ได้กลับออกไปในโลกของเขาเป็นที่เรียบร้อยแล้ว *-interlude-* เขาดูมือถือพลาง เงยหน้าขึ้น พลางยักคิ้ว พร้อมส่งยิ้มให้เธอก่อนจะชี้มือแกมสั่งไปทางอ่างอาบน้ำ

เธออมยิ้มส่งให้ ยักคิ้วพร้อมกับยักไหล่คล้ายว่าล้อเขาอยู่ในที ก่อนที่จะลุกขึ้นถอดเสื้อผ้าออก แล้วเดินไปหยุดอยู่ที่อ่าง
"มาอาบด้วยกันมั๊ย?" เธอพูดตอนหันตัวกลับมาหาเขา พร้อมยกนิ้วก้อยและรอยยิ้มที่มีจริตส่งให้\
"55 เดี๋ยวจะโดนนะ ... ไม่ล่ะ อาบไปเถอะ จะดู" เขาวางมือถือและหันมาอยู่กับเธออีกครั้ง
"จะดูอะไร!? นมก็ไม่ใหญ่ ตูดก็ไม่เด้ง" เธอพูดก่อนเปิดน้ำก๊อกซ้าย ก๊อกขวาสลับกันไป เขาเงียบไม่ว่าอะไร ยักคิ้วและส่งยิ้มให้ ก่อนจะเบือนหน้าหันไปคล้ายให้เกียรติในความเป็นส่วนตัวของเธอ

"จะแวะมาอีกมั๊ย?" เธอถาม - เขาไม่ตอบแต่จับมือเธอมาจูบเบา ๆ ที่อุ้งมือ อมยิ้มแล้วยักคิ้วให้ เธอส่งจริตพร้อมกับยักไหล่คล้ายล้อเขาอยู่ในที\
"55 ... เดี๋ยวจะโดนนะ" เขาหัวเราะพร้อมกับอมยิ้มหน่อยๆ\
`ขอบคุณ:` *เพลง Lady Starlight - Scorpions*

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="{{ "https://www.youtube.com/embed/" | append: page.youtube }}" frameborder="0" allow="autoplay; encrypted-media" allowfullscreen>
</iframe>
</div>
> เธอโบกมือลาและออกเดินกลับไป <svg class="love"><use xlink:href="#icon-heart"></use></svg> แต่ก็ไม่วายทำมือนิ้วก้อยหันมาส่งให้พร้อมรอยยิ้มและจริตเหมือนเคย
