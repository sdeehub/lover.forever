---
layout: post
title: "ก็ไม่รู้สินะ"
date: 2019-04-08 22:03:39 +0700
tags:
  - Book of Love
description: ในรอยยิ้มนั้นมีอะไรบางอย่าง รอยยิ้มที่อาบไว้ด้วย ...
comments: true
---
ยิ้มหวาน สดใส - ในรอยยิ้มนั้นมีอะไรสักอย่าง ในรอยยิ้มนั้นมีอะไรบางอย่าง และ ในรอยยิ้มนั้นก็มีแทบจะทั้งหมดของหลาย ๆ เรื่อง หลาย ๆ สิ่ง หลาย ๆ อย่าง เกี่ยวกับเธอ อยู่ในนั้น ความจริงใจ ความสดใส ชีวิตชีวาหรือว่าแค่รอยยิ้มตามอัธยาศัย ยิ้มตามมารยาทที่ควรจะเป็นไป ไม่มีใครรู้ ไม่มีใครเข้าใจ แม้แต่เรา และแม้แต่เธอเอง ทั้งหมดล้วนเป็นเพราะกลไกอะไรบางอย่าง กลไกที่นำไปสู่ความผิดเพี้ยน

กลไกที่นำเรา ... หลงกล ... หลงไป ... ห่างไกล - กลไกที่ทำให้เราสองคนต้องห่าง และ ต้องไกลกันออกไป หรือบางทีการมาเจอกันครั้งนี้อาจไม่ได้มีความหมายอะไรที่มากไปกว่า มาเพื่อบอกว่า ลาก่อน ลาจากกันไปไกลๆ

แต่ทำไม รอยยิ้ม ความสดใส ความเป็นไป ความตื่นเต้นเร้าใจ - ทั้งหมดอาจจะ หรือทั้งหมดก็แค่ อย่างที่ว่า ที่ว่าไม่ได้มีใครตั้งใจ ไม่ได้มีใครคิดจะซ่อนอะไรเอาไว้ เพียงแค่ หรือเพียงแต่ ความเปิดเผย ตรงไป-ตรงมา ไม่ได้มีทีท่าว่าจะ ...

สุดท้ายก็เงียบหาย ... รอยยิ้ม ... หายไป หายไป พร้อมกับ เธอคนนั้น เพียงแต่ว่า รอยยิ้ม และ ความหมายที่ว่า ... ยังคง - และ ยังตาม ... ตามมา

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/b3iTib5jvjU" frameborder="0" allow="autoplay; encrypted-media" allowfullscreen>
</iframe>
</div>
<br />
ตามมา ... หลอกหลอนเราอยู่ทุกครั้งที่เราหลับตาเพื่อฟังเสียง <i class="fa fa-heart" style="color:#C38FD6"></i> หัวใจตัวเอง
