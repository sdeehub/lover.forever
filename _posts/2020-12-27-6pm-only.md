---
date: 2020-12-27 T18:35:20+07:00
layout: post
title: "6 โมงเย็น"
subtitle: "กี่วัน กี่เดือน กี่ปี แต่ไม่ใช่ กี่โมง"
hero_image: https://source.unsplash.com/2fapz9fG8NI
youtube: 1CwuKCQKhwk
category: Reggae
tags:
  - Bob Marley
author: thiagorossener
---
`ขอบคุณ:` *[JuniperPhoton](https://unsplash.com/@juniperphoton) - Unsplash / Bob Marley - Turn your lights down low*

6 โมงเย็น บางวันก็มืดเร็ว บางวันก็มืดช้า เวลาคงที่ แต่ความรู้สึกเปลี่ยนไป ฤดูกาลเปลี่ยนไป ... เธอบอกว่าใช้คำยาก ก็แค่ไม่อยากมากเรื่อง หกโมงก็แค่นั้น ขออะไรที่สบาย ๆ หน่อยได้มั๊ย?

บางวันก็ออกไปขี่จักรยานเล่น บางวันก็นั่งชิงช้ารอ บางวันก็เพิ่งเลิกงาน กำลังต้องเดินกลับบ้าน บางวันก็มืด บางวันก็สว่าง พระอาทิตย์ตกไวตอนหน้าหนาว ... เธอบอกว่าซับซ้อนไป ก็แค่ไม่อยากเรื่องมาก หกโมงก็แค่นั้น กลับบ้านกันเถอะ

นกตัวเล็ก ๆ บินกลับบ้านหรือเปล่า หรืออยากจะยังก่อน แล้วบ้านอยู่ไหน แล้วถ้าไปไม่ทัน มืดกันซะก่อนระหว่างเส้นทางบิน หลบนอนตรงไหน โชคดีที่ไม่มีอันตราย ... เธอบอกว่าจะขี้กลัวไปไหน มืดก็มืดไป เปิดไฟซิ จะปล่อยให้นั่งมืด ๆ กันเพื่ออะไร?

เขาบอกไม่รู้คำตอบ ไม่มีคำถาม แต่เดี๋ยวน่าจะหิวข้าว จูงมือกันไปหาอะไรทาน ... เธอถามว่าที่ไหน? เขาบอกที่ไหนก็ได้ที่มีอาหาร เธอถามว่ามืดไปมั๊ย? เขาส่ายหัว ยิ้มและเงียบ

นกตัวเล็ก ๆ น่าจะหลับไปแล้ว หกโมงเย็น เจอกันหลังโรงงาน เพราะบางวันก็อยากเข้าเมืองไปเดินดูไฟ เงียบ ๆ กันแค่เรา 2 คน และนกตัวเล็ก ๆ ที่หลบมาหลับในระหว่างเส้นทางบิน ... เงียบ ๆ ไม่มืด ไม่สว่าง ไม่เหงา ไม่หิว ไม่ร้อน เพราะอากาศเริ่มเย็น อีกอย่างคือไม่รีบ เดินเล่น จูงมือจับกันไป สบาย ๆ

> หกโมงเย็น <svg class="love"><use xlink:href="#icon-heart"></use></svg> เจอกันหลังโรงงาน
