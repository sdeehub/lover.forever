---
layout: post
title: "ขอบใจนะ แต่เราไม่เป็นไรจริงๆ"
date: 2019-01-28 21:30:44 +0700
tags: ความเศร้าที่สวยงาม
description: ถ้าไม่ใช่ก็คงไปฝืนอะไรไม่ได้แล้วล่ะ ... จริง ๆ เราไม่เป็นไรจริงๆ
comments: true
---
คืออันนี้เอาแบบจริง ๆ เลยนะ เหมือนปน ๆ บอกไม่ถูก จะเศร้าก็โครตเศร้า จะเสียใจก็โคตรจะเสียใจ แต่ก็มีแบบโคตรดีใจสุด ๆ ด้วยนะ คือก็ดีใจที่แก๊ปก็ยังเป็นแก๊ปแล้วพี่เค้าก็ยังแบบว่าใช่จริง ๆ ... จริง ๆ คือเราก็รู้ว่าสู้พี่เขาไม่ได้สักอย่างไง คือตอนแรกก็คิดแบบนั้นนะ จำได้มั๊ยสมัยเรียนก็อยากจะตัวใหญ่ ๆ โตช้าก็ยังอยากจะเล่นกล้ามให้ตัวใหญ่ ๆ แล้วไง เล่นยังไงก็ได้แค่ก้าง แต่ก็ไม่สนใจนะ

อยากเท่ห์แบบว่าเปรี้ยว ๆ ไง สมัยนั้นน่ะ ก็คิดว่าอาจจะมีใครเค้าพูดถึงเราบ้าง ก็รู้ว่ามีบ้างนะ แต่คือนั่นไม่ใช่คนที่เราชอบไง ก็คงจะรู้สึกเหมือนกันมั๊ยนะแก๊ป เราชอบคนนี้ แต่คนนี้ไม่ได้ชอบเรา แล้วคนที่ชอบเรา เราก็ไม่ได้ชอบเค้า บางคนบอก Puppy Love คือตอนนั้นยังนึกว่าแปลว่ารักหมาอยู่เลยไง นึกแล้วก็ขำตัวเองได้อีกว่ะ

ไอ้ตอนจะสอบเข้าวิดวะอีกอย่างนะ ก็เห็นพี่เค้าเข้าได้แล้วโคตรเท่ห์ไง อีกอย่างเราว่าแก๊ปชอบอะไรที่แบบดูซ่อมได้ทุกอย่างไง ใช่ ใช่ ... ก็มีไอ้เพลงของพี่เบิร์ดนี่ล่ะ คือเราก็นึกว่านั่นคือชอบเด็กวิดวะไง ที่ไหนได้พี่เค้าเอนท์ติดเข้าไป พอเราเข้าตามปรากฏเค้าย้ายไปเรียนเป็นนักบินที่'เมกาซะล่ะ

คือเราก็คิดแต่ว่าจะต้องแข่งกับพี่เค้าทุกอย่างไง ถึงจะเห็นแก๊ปเดินกลับกับพี่เค้าทุกวันก็เหอะ แต่ก็ขอบใจนะทั้ง 2 คนนั่นล่ะ พี่เค้าก็โคตรแมนเปล่าว่ะ เป็นเราแบบนี้เราเตะมันไปแล้วไอ้รุ่นน้องที่มาเจ๊าะแจ๊ะแฟนเค้า อืม ... หรือว่าตอนนั้นแฟนยังก็ไม่รู้นะ เราก็ไม่ได้รู้อะไรจริง ๆ ได้แต่คิดไปเอง ไม่เคยได้ถามแก๊ปด้วย ถึงตอนนั้นจะเอาของขวัญ Valentine's ไปให้แต่ก็ไม่ได้ถาม

แต่ดีใจนะ เพิ่งมารู้ว่าแก๊ปจำได้ เราเข้าใจว่าคงไม่มีใครอยากจำเรื่องของเราว่ะ ขนาดเจอไอ้เผือกตอนที่มาอยู่ที่นี่ ตอนแรกมันแบบไม่เชื่อว่าเรียนโรงเรียนเดียวกัน มันยังถามแบบงง ๆ เลยว่าเราอยู่ห้องไหน บอกของเรามันบอกไม่คุ้นเลย แต่พอบอกชื่อแก๊ป มันอ๋อทันที อืม ... เราดีใจด้วยนะ ก็ได้ข่าวอัพเดทมาจากไอ้เผือกนี่ล่ะ ก็สนิทกันมากอยู่ เราได้รู้เรื่องที่เมืองไทยก็จากไอ้เผือกนี่ล่ะ

ตอนนี้ของเราก็ทำงานแล้วก็ต้องย้ายมาอยู่ Dallas แผนก็ไม่มีอะไรอยู่ ๆ ไปก่อน ตัวคนเดียว เมืองไทยก็ไม่ได้คิดจะกลับ อืม ... ขอบคุณที่ยังนึกถึงเรานะ ดีใจด้วยจริง ๆ แล้วก็ตอนนี้รู้แล้วล่ะ :)

> Don't fight with other men over a woman. Regardless of how amazing you think she is. She's not a trophy, asset, or a piece of territory. Let her work out who she wants to be with on her own, She's human. ~ The Gentleman's Guide

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/9UXYWfLnCwY" frameborder="0" allow="autoplay; encrypted-media" allowfullscreen>
</iframe>
</div>
<br />Ok ไปก่อนล่ะ <i class="fa fa-heart" style="color:#C38FD6"></i> Happy honeymoon to both of you guys!
