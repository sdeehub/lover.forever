---
date: 2020-08-14 T17:25:14+07:00
layout: post
title: "มันเกิดขึ้นได้"
subtitle: "น้ำตาไหล ไม่ใช่แค่เสียใจ ไม่ใช่แค่เสียดาย ไม่ใช่แค่อยากตาย แต่เพราะมันเกิดขึ้นได้ และเราก็ต้องยอมรับมัน"
hero_image: https://source.unsplash.com/vXymirxr5ac
image: https://img.youtube.com/vi/FCNZgNNR3Ao/maxresdefault.jpg
optimized_image: https://img.youtube.com/vi/FCNZgNNR3Ao/maxresdefault.jpg
youtube: FCNZgNNR3Ao
category: work
tags:
  - work
  - career
author: thiagorossener
---
`ขอบคุณ:` *[Anthony Tran](https://unsplash.com/@anthonytran) / Unsplash*

มันเกิดขึ้นได้ และมันก็ได้เกิดขึ้นแล้ว ความผิดพลาด ความเสียใจ ร่องรอยที่เหลือทิ้งไว้ คราบน้ำตา มาสคาราไหลเลอะแก้มที่เคยสวย รอบตาช้ำ น้ำตานองเอ่อ มองดูน้ำท่วมอยู่ในเบ้าตา ทำลูกนัยน์ตาฉ่ำคล้ายลูกลำไย แต่ไม่มีไหทองคำ ไม่มีรุ้งกินน้ำหลังฝนพรำ หรือฝนยังเทซ้ำลงมาไม่พอ แต่ตอนนี้ขอแค่ร้องไห้เป็นเที่ยวที่พันของบ่ายวันนี้

อยากจะโทรหาใครสักคน แต่ก็ดูสับสนมากเกินไป อยากจะออกไปเดิน ไปดูฟ้าบ้าง แต่ก็ยังทำไม่ได้ ในกระจกเราเห็นตัวเอง ในกระจกหรือเราเห็นใคร ในกระจกหรือเราเห็นอะไร คุณค่าของเวลาที่ผ่านมามันหายไปไหน การตัดสินใจ? ทางเลือกที่เราเลือกไว้ อีกคนที่เราคิดว่าใช่? มืออุ่น ๆ ที่จับกัน? น้ำตายังไหลมาได้เรื่อย ๆ มาสคาราก็ยังเลอะหน้าได้อยู่ตลอดวัน

บางทีเรื่องแบบนี้ก็เป็นเรื่องธรรมดาที่เกิดขึ้นได้ทุกวัน กับทุกคน และก็กับเรา ก็เหมือนกัน *มันได้เกิดขึ้นแล้ว*

เรื่องบ้า ๆ หรือเรื่องไม่บ้า เพราะถ้ามันเป็นเรื่องของเรา เรื่องบ้า ๆ ที่ดูว่าไร้สาระ ก็กลายเป็นเรื่องหนักหนา คอขาดบาดตาย ครอบครัว ความหวัง พลังและทุก ๆ อย่างที่มี ทั้งหมดก็หมด พัง และจบสิ้นกันได้ คล้ายกับเรื่องที่เคยคิดว่าไม่มีสาระทั่ว ๆ ไปในศาลาของคนเศร้า ... เคยได้ยินคำนี้จากที่ไหน? แล้วคำว่า *เราจะรักกันตลอดไป* เคยได้ยินคำนี้จากที่ไหน? เพียงแต่ว่าวันนี้มันไม่จริงแล้วใช่มั๊ย หรือมันไม่จริงมาตั้งแต่เมื่อไหร่ หรือมันไม่เคยมีอยู่จริงเลยใช่มั๊ย แม้แค่เพียงสักคำเดียว หรือตลอดไป\
`ขอบคุณ:` *เพลงเข้าใจ - เฉลียง (รวิวรรณ จินดา)*

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="{{ "https://www.youtube.com/embed/" | append: page.youtube }}" frameborder="0" allow="autoplay; encrypted-media" allowfullscreen>
</iframe>
</div>
> ร้องไห้เพราะอะไร? ร้องไห้ไปทำไม? หรือบางทีหลังจากวันนี้ ... เราอาจจะเข้าใจ และ <svg class="love"><use xlink:href="#icon-heart"></use></svg> ตัวเองได้มากขึ้น
