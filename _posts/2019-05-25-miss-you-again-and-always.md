---
layout: post
title: "วันที่คิดถึง"
date: 2019-05-25 15:55:17 +0700
tags:
  - รักนะทะเล
description: "ทะเลก็มีฟ้า ทะเลก็มีทราย ทะเลก็มีสายลม ทะเลก็มีปลา ... ทะเลก็มีฟ้า แล้วก็วน วน วน"
comments: true
---
บางทีความคิดก็เข้ามาเวียนวน วกวน กลับไป กลับมา ... คิดถึงใครบางคน คิดถึงวันเวลา คิดถึงหน้า คิดถึงแววตา คิดถึงรอยยิ้ม คิดถึงอะไร ๆ อีกหลาย ๆ อย่าง คิดถึงวนไป วนมา - เราว่าความคิดถึงก็คล้ายกับทะเล ขึ้น-ลง ซัดสาด ราบเรียบ เงียบเหงา แบบนี้ทุกคืน

ชอบฟังเสียงคลื่น ชอบกลิ่นทะเล ชอบลมอ่อน ๆ ที่ทำให้ผมปลิวเบา ๆ ชอบเวลาที่ลมทำให้คุณต้องหันหน้ากลับมา ... เพราะชอบ ก็เลยทำให้คิดถึง?

ฝนตกก็คิดถึงนะ รถติดก็นั่งคิดถึงนะ อยู่บนรถไฟฟ้าก็คิดถึงได้ ... อาจจะเพราะอะไร ๆ ที่เป็นไปได้ตั้งหลายอย่าง อย่างเช่นแววตา รอยยิ้ม สัมผัส ความนุ่มนวล ความอบอุ่น หรือแค่ ... เสียงของลมหายใจ

ทำยังไงจะได้หายคิดถึง ... คงทำไม่ได้ เพราะไม่เคยทำได้ และไม่เคยคิดว่าจะเป็นไปได้

คิดถึงก็คือคิดถึง คิดถึงก็เหมือนกับทะล ขึ้น-ลง ซัดสาด ราบเรียบ เงียบเหงา แบบนี้ทุกคืน ... และก็คงจะเป็นอย่างอื่นไปไม่ได้

ก็ได้แต่คิดถึง พร้อมกับรอยยิ้มน้อย ๆ พร้อมกับรอยเท้าที่จางหายไปบนพื้นทราย กลายเป็นเรื่องราวและความทรงจำที่ฝากไว้ให้คิดถึงเวลาที่ได้ยิน เวลาที่ได้กลิ่น เวลาที่วนเวียน ... อยู่กับทะเล

สบายดีใช่มั๊ย? ทานข้าวแล้วใช่มั๊ย? นอนหลับดีใช่มั๊ย? - และก็อีกหลาย ๆ เรื่องที่อยากถามไปตามประสาของคนที่คิดถึง

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/S5To4bOwCKw" frameborder="0" allow="autoplay; encrypted-media" allowfullscreen>
</iframe>
</div>
<br />

คิดถึง <i class="fa fa-heart" style="color:#C38FD6"></i> เพราะเราก็มีกันอยู่แค่นี้
