---
date: 2019-10-01 21:53:28 +0700
layout: post
title: "กาลครั้งหนึ่ง"
subtitle: "กาลครั้งหนึ่ง นานแค่ไหนมาแล้ว ... นั่นสิ แล้วนานแค่ไหนกันแล้วล่ะจริงๆ"
hero_image: https://source.unsplash.com/aso6SYJZGps
youtube: IatZP3NlUnY
category:
  - rock
tags:
  - หรั่ง ร็อคเคสตร้า
author: thiagorossener
---
`ขอบคุณ:` *[Hannah Wei](https://unsplash.com/@herlifeinpixels) / Unsplash*

ประโยคอะไร? หรือว่านี่คือประโยคบอกว่า คิดถึง ... แต่น่าจะเพราะช่วงนี้ หลายวัน หลายเดือน หลายปี นานมานี้วุ่นมาก ยุ่งมาก

หลายเรื่อง หลายอย่าง ทำให้ ความคิดถึง ค่อย ๆ จางหายไป ... ไม่ใช่ว่าไม่คิดถึง แต่เพราะคิดแล้วก็ยังไปไม่ถึง แต่เพราะคิดแล้วก็ติดแต่งาน แล้วพอคิดก็ต้องคิดแต่งาน งาน งาน

นานมาแล้ว ... ฝนตก ฟ้าร้อง เป็นยังไงไม่ได้เห็นเลย อยู่แต่ในตึก อยู่แต่ในอุโมงค์ อยู่แต่ในกล่อง อยู่แต่ในคอก อยู่แต่ในกรอบ ... ลืมไปแล้วว่าตรงนั้นเป็นยังไง

ฝนตก จะหนาวมั๊ย ฟ้าร้อง จะกลัวมั๊ย คืนนี้ จะหลับหรือเปล่า พรุ่งนี้ จะเป็นยังไง ... นานมาแล้ว ที่ทุกอย่างไม่ได้มีไว้ให้ถามอีกต่อไป

ทุกวัน ทุกคน ทุกที่ ทุกเวลา ... 8 ถึง 5 มีแต่ต้องหาคำตอบ มีแต่ต้องรับผิดชอบ มีแต่หน้าจอเล็ก หน้าจอใหญ่ หน้าจอดู code หน้าจอแก้ bug ไป หน้าจอย้ายการ์ด / push branch / pull request หน้าจอ Trello กับ Stack Overflow ซะเป็นส่วนใหญ่

นานมาแล้ว เหมือนกับ กาลครั้งหนึ่ง คือ เราก็ไม่รู้ว่านั่นคือ นานมาแล้วแค่ไหน รู้แค่ว่า "คิดถึง" ตอนนี้ได้จางหายไป อย่างที่บอกไว้ ... หาย แล้วก็หายกัน\
`ขอบคุณ:` *เพลงคิดถึง - หรั่ง ร็อคเคสตร้า*

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="{{ "https://www.youtube.com/embed/" | append: page.youtube }}" frameborder="0" allow="autoplay; encrypted-media" allowfullscreen>
</iframe>
</div>
> กาลครั้งหนึ่ง <svg class="love"><use xlink:href="#icon-heart"></use></svg> (คิดถึงมากจริง ๆ) นานมาแล้ว
