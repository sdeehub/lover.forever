---
layout: post
title: "กระดิ่งสายลม"
date: 2018-11-06 09:48:47 +0700
tags: คิดถึงกันซะแล้ว
description: ที่นี่ลมหนาวมาแล้ว แต่ไม่รู้เรียกว่าหนาวจะถูกมั๊ยนะ ถ้าเทียบกับว่าที่นั่นหน้าร้อนก็คือ 10 กว่าองศา ส่วนลมนี่ก็แค่พัดพอให้เย็น ๆ น่ะ ไม่ใช่ว่าจะมาเป็นแบบพายุหมุน - นั่นก็แรงไปคะ!
comments: true
---
สวัสดี เป็นยังไงกันบ้าง? ที่นี่เมื่อคืนหลับสบายดี อย่างที่บอกไปลมเย็นเริ่มมาล่ะ ก็นี่หน้าหนาวแล้วนะ อีกไม่กี่วันก็จะลอยกระทงกันแล้วล่ะ อืม ... ไม่รู้ว่าจะลอยกระทงหรือโคมลอยกันนะ แต่ดูว่าทั้ง 2 อย่างที่สวยแต่ก็เหลือร่องรอยบางอย่างไว้เป็นการทำร้ายธรรมชาติอยู่บ้างทั้งคู่ หรือแบบนี้มั๊ยนะที่ไผ่บอกว่า 'คนสวยใจดำ'? ... 555 นึกหน้าแล้วยังขำไม่หาย

อ๋อ! นี่นะ ก่อนจะมัวเอาแต่นั่งนึกหน้าพาเลี้ยวไปไกล พอดี เมื่อคืนออกไปเดินกาดกับเพื่อนที่เพิ่งกลับมา เลยได้กระดิ่งสายลมมาฝากน่ะ หวังว่าการเดินทางของกระดิ่งสายลมน่าจะถึงมือผู้รับอย่างปลอดภัย ไม่บุบสลายในระหว่างทางนะคะ คนขายบอกว่าทำมาจากไม้ไผ่ อืม ... ประโยชน์เยอะดีนะต้นไผ่ แต่ต้นอ้อนี่ ... รับลมหนาวให้พริ้ว ๆ มั๊ย? ก็สวยดีนะ หมายถึงต้นอ้อที่เป็นหญ้าน่ะ ส่วนต้นอ้อที่เป็นคนนี่ก็อย่างที่เคยบอกไป 'ไม่สวยแต่น่ารัก' :P

ก็แปลกดีนะอยู่กันตั้งไกล 'ต้นอ้อกับต้นไผ่'่ แต่สงสัยเวลาโกรธนี่น่าจะสีกันเป็นไฟเลยนะ เพราะดูท่าน่าจะธาตุไฟด้วยกันทั้งคู่มั๊ย หรือเปล่านะ? - OK ต้องไปแล้วล่ะ เมืองเล็ก ๆ ก็ต้องรีบหน่อยนะ ไม่ได้กลัวรถติดแต่เพราะสายแล้วแถวนี้จะร้อนมาก จะแวะส่งของให้ด้วยเลย รอรับด้วยล่ะ กระดิ่งสายลม(หายใจแห่งความคิดถึง) - ของแมคอินทอชไง สงสัยไม่เคยฟัง 555 ... เดี๋ยวไว้ว่าง ๆ ก่อนนะ แล้วจะหาเวลามานั่งทำ mixtape ส่งไปให้

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/LZngavkVeO4" frameborder="0" allow="autoplay; encrypted-media" allowfullscreen>
</iframe>
</div>
<br />ที่นี่แดดกำลังอุ่น ลมกำลังเย็นสบาย ที่นั่นน่าจะกำลังหลับปุ๋ยได้ที่ <i class="fa fa-heart" style="color:#C38FD6"></i> ฝันดีนะคะ
