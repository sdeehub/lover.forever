---
layout: post
title: "กับที่ตรงนั้น ทุกวันสบายดี"
date: 2018-12-16 07:55:02 +0700
tags: รักนะทะเล
description: เช้านี้ถ้าพอมีเวลาให้คิดถึงกัน
comments: true
---
ภาคใต้ เราเรียกว่าปักษ์ใต้ ตื่นเช้ามาเราเดินออกไปหากาแฟและปาท่องโก๋ในตลาดข้าง ๆ ที่พัก เมื่อคืนฝนตกท่าจะหนักอยู่ อากาศเช้านี้เลยกำลังสบาย ๆ ภาคใต้มีแค่ร้อนกับฝน ช่วงนี้มีฝน ไม่ถึงกับเป็นมรสุม ฝนไม่ได้แรงมากแค่ทำให้อากาศหายร้อน ต้นไม้เขียวสดชื่น ตอนกลางคืนนอนฟังฝนหลับไปแบบนี้เป็นการนอนที่ดีที่สุด ตื่นเช้ามาฝนหายไปแล้วแต่ฟ้ายังพอครื้ม ๆ อากาศกำลังสบายอย่างที่บอกไป ผู้คนรู้สึกดีมีรอยยิ้มให้เป็นความประทับใจไว้แก่กันและกัน

เมื่อคืนเราหลบฝนได้ทันเข้าที่พักกันซะก่อน เช้านี้จิบกาแฟร้อน ๆ กับปาท่องโก๋ แล้วก็ขนมครกจิ้มน้ำตาล แล้วก็ข้าวยำบูดูไข่ต้ม แล้วก็ขนมเหนียว แล้วก็ต้องอิ่มก่อนล่ะ เดี๋ยวท้องจะแตก ไว้มื้อเที่ยงค่อยเป็นข้างแกงใต้ หรือว่าจะขนมจีนแกงไก่ใต้ หรือว่าโรตีแกงเนื้อร้านอาหารมุสลิมใต้ดีนะ? มาอยู่ใต้อะไรก็ใต้ ใต้ ใต้ ภาคใต้มีทะเลทั้งด้านซ้ายและด้านขวา ต้นไม้เขียวครื้มอย่างที่บอกไป วันนี้ตั้งใจจะออกไปดูทะเล

ชอบทะเล ชอบกลิ่นของทะเล ชอบชีวิตชาวเล ชอบดูผู้คนเวลามาเล่นทะเล ชอบลมทะเล ชอบสีของท้องฟ้าและปุยเมฆในทะเล ใช่! ถึงจะเป็นท้องฟ้าเดียวกันของเรา แต่เมฆในทะเลมีอะไรบางอย่าง อาจจะเพราะเมฆในทะเลได้มองลงมาเห็นคลื่น เห็นปลา เห็นเรือ และเห็นทะเล แน่ ๆ เลย ต้องเป็นแบบนั้นแน่ ๆ เลย ก็เพราะแบบนี้เมฆในทะเลก็เลยยิ้มหวานสดชื่นไปอีกแบบ ลมทะเลพาคลื่นเข้ามาหาฝั่ง คลื่นม้วนเข้ามาเป็นฟองนุ่ม ๆ เพื่อบอกรักกับหาดทรายเบาๆ

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/OtB5-d1BfdE" frameborder="0" allow="autoplay; encrypted-media" allowfullscreen>
</iframe>
</div>
<br />บอกรักกัน ทุกวัน ทุกคืน ทุกเวลา แถมมีปูลมตัวเล็ก ๆ คอย ๆ โผล่ แอบ ๆ ขึ้นมาส่งยิ้ม ตอนได้ยินกระซิบว่า <i class="fa fa-heart" style="color:#C38FD6"></i> "I do."
