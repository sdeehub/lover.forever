---
date: 2021-03-27 T21:15:05+07:00
layout: post
title: "ครั้งนั้น (ในความทรงจำ)"
subtitle: "กาแฟ วันว่าง ข้างทาง ดอกไม้ ใบหญ้า และเรา"
hero_image: https://source.unsplash.com/qu8Xjs5cZ4c
youtube: oQhdKc83fBI
category: Pop
tags:
  - Chilling Sunday
author: thiagorossener
---
`ขอบคุณ:` *[rigel](https://unsplash.com/@rigels) - Unsplash / Chilling Sunday - ฉันคิด*

กาแฟ หนังสือ วันเสาร์ - เรา 2 คน ... การเดินทางและเรื่องราวต่าง ๆ ความเงียบที่กำลังสบาย ๆ แดดอ่อน อุ่นกำลังดี กาแฟผสมวิสกี้ น้ำหอมหรือโคโลญจ์ หรือแค่หอมจากดอกไม้ หรือว่าหอมมาจากในไร่ส้ม

ไม่สิ ... หรือหอมมาจากไร่องุ่น หรืออาจจะใช่! ไร่ชา หรือไร่อะไรที่ไหนสักที่ ตกลงเอาไงดี *คุณถาม*

วันเวลาผ่านไป เรื่องราวแบบนี้ ยังชอบอยู่มั๊ย *เราถาม*

ในความเงียบ หรือเงียบเกินไป ... ในความหอม หรือกลิ่นธรรมชาติปนกับกลิ่นแดดและไอกาแฟ หรือแค่เรื่องราวจากหนังสือ หรืออาจจะเป็นแค่จินตนาการ เสียงนกร้อง สลับกับเสียงแป้นพิมพ์คีย์บอร์ด

ถ้าย้อนกลับไป ถ้าในตอนนั้น ถ้าลมรำพัน ถ้าเราไหวหวั่น ... เสียงพิมพ์ดีด กลิ่นน้ำหมึก วันว่างในตรอกเล็ก ๆ บ้านไม้หลังเก่า ลุงกับป้า แล้วก็เรา 2 คน

ครั้งนั้นในความทรงจำ ที่จำไม่ได้แล้วว่าใครยิ้มให้ใครก่อน หรือ *เรา* ทักทายกันยังไง เพราะก็แค่ คน 2 คนที่ผ่าน และกำลังจะผ่านไป ... พร้อมที่กำลังจะผ่านไป

หรือแค่นี้ก็พอให้อะไร ๆ เปลี่ยนไป ... กำลังจะเดินทางไปไหนหรือครับ *คุณถาม*

คำตอบคงจะเป็นแค่รอยยิ้ม และสายลมพัดมาเย็น ๆ น่าจะเพราะอากาศในตอนเช้า หรือสายแล้วแต่ก็ยังสดชื่น ... ไม่รู้สินะ อะไรก็ได้มั๊ย ในตอนนั้น *เราคิด*

แล้วเดี๋ยวค่อยมาต่อ ในตอนต่อไป สำหรับวันนี้เอาแค่นี้ก่อน

> รอยยิ้ม <svg class="love"><use xlink:href="#icon-heart"></use></svg> แค่นั้น
