---
date: 2021-12-16 T02:21:17+07:00
layout: post
title: "ด้านตรงข้าม"
subtitle: "ความหมายตรงตามคำ ทุก ๆ ความคิด ทุก ๆ การกระทำ ด้วยความหวังดี แต่ทำไมถึงได้เจ็บปวดเหลือเกิน"
hero_image: https://source.unsplash.com/YtoNx53Vc78
youtube: aRrKoLM6Pm4
category: Rock
tags:
  - ไมโคร
author: thiagorossener
---
`ขอบคุณ:` *[Antonio Poveda Montes](https://unsplash.com/@apovedam) - Unsplash / ไมโคร - รุนแรงเหลือเกิน*

*กาลครั้งหนึ่ง ... ที่ซึ่งใครบางคน*

ขึ้นต้นมาเหมือนในนิยายขายดิบขายดี ชีวิตกับช่วงชีวิตที่โหดร้าย ตกต่ำ มืดมน ทั้งความหมายตามคำ และ ความเป็นจริง ถึงแม้จะเป็นในวันนี้ วันที่ถ้าโซล่าเซลเข้ามาถึงได้ แต่ถ้าเรา *ปิด* ทุกอย่างก็จะมืดมิดไปในทันที

กลางวันก็ต้องสว่าง กลางคืนก็ต้องมืดสนิท แต่ *โหดร้าย* ของตรงนี้ เลือกที่แต่ไม่ได้เลือกเวลา เพราะเราเก็บความเจ็บปวดมาจากไหน? เพราะเราคาดหวังจะเปิดออกเพื่อเอาอะไร หรือก็แค่ความเปลี่ยนแปลงที่เดินทางเข้ามา แต่ว่าไม่มีใครหยุดใครได้

คิดถึง อยากอยู่ด้วยกันใกล้ ๆ แต่เข้าใกล้ก็เจ็บเกินจะทนไหว ไม่ใช่ผู้ชายไม่อดทน หรือผู้หญิงหรือเพศไหนหรือทนได้หรือไม่ได้หรือไม่ใช่อะไรทั้งนั้น สับสน งุนงง หิวแต่ไม่รู้ว่าต้องไปต่อกันยังไง ถึงจะเรียบง่ายที่สุดก็ยังวุ่นวายมากจนเกินไป รู้ว่าชีวิตไม่ใช่เรื่องง่าย

*แต่ก็แค่ ... ไม่รุนแรงแบบนี้ได้มั๊ย*

ขอฉัน *ขอ* และ เธอ หรือ เรา ก็ขอ จะต่างคนต่างขอ หรือร่วมกันอธิษฐานแล้วขอ ไม่รู้นะว่าจากตรงนี้จะไปต่อตรงไหน ไม่รู้นะว่าจากวันนี้แล้วพรุ่งนี้จะเป็นยังไง ส่ง line ไปหา ก็สงสัยนะว่า มองตาแล้วพูดกันแทนได้มั๊ย ส่งสติ๊กเกอร์ *กอด* ไปให้ ก็แค่อยากบอกว่า *เหงา* หรือว่า ก็เป็นแค่ตัวเราที่ไม่ก้าวออกมา

*แล้วทำไม ... ทำไม ไม่ เข้าไปกอด*

ในความคิดกับบนความจริง ในความฝันกับการมองตากัน บทสรุปที่ว่า เรา ทิ้งช่องว่างกันไว้ตรงนั้น / ปล่อย message ให้ unread / ปล่อย ความคิด ให้เงียบหายไป / ปล่อย หัวใจ ให้อยู่แต่กับความสวยงามที่ได้เคยแวะผ่านมา เมื่อนานมาแล้ว หรือ กาลครั้งหนึ่ง

สุดท้าย แล้วนะ เราบอก ไม่ว่าจะยังไง สุดท้ายก็ลากยาวต่อมาได้เรื่อย ๆ ความทรงจำที่นาน ๆ ก็แวะผ่านเข้ามาพร้อมกับลมหนาว คิดถึง แต่จะถึงหรือไม่ถึง แต่อย่างน้อย วันเวลา การมองย้อนกลับไป หรือวันนี้ที่ยังมีบางครั้งที่เหม่อมองออกไป คิดถึงใคร คิดถึงวันไหน พรุ่งนี้จะไปยังไง เมื่อไหร่จะได้กลับมาเจอกันอีกสักครั้ง

เลื่อนลอย ซึมเศร้า แต่เราก็ไม่เคยได้รู้เลยว่าอีกด้านของเรื่องนี้จะเป็นยังไง คำตอบจะอยู่ที่นั่นมั๊ย? ... อยากรู้ก็ใช่ แต่บางที เพียงแค่นี้ก็อาจจะเพียงพอแล้ว สำหรับ *เรา* สองคน

> <svg class="love"><use xlink:href="#icon-heart"></use></svg>
