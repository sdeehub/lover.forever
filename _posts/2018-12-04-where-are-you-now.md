---
layout: post
title: "ตอนนี้คุณอยู่ไหน?"
date: 2018-12-04 07:38:55 +0700
tags: คิดถึงกันซะแล้ว
description: นานแล้วมั๊ย นานแค่ไหนแล้วนะ ก็ไม่ได้จะมีแต่คำถาม แต่แค่อยากให้อีกคนต่างหากที่มาตอบ
comments: true
---
จำได้แม่นทั้งวันที่ ทั้งเวลา ทั้งอารมณ์ และความรู้สึกนั่นล่ะ แม่นจริง ๆ นะ หมายถึงความทรงจำน่ะ อาจจะมีก็แค่แววตานั่นมั๊ย ก็แล้วใครจะไปคิดล่ะ บางทีก็เขินด้วยไง จะให้มองกันลึกเข้าไป แบบเห็นเงาในตาฉันมั๊ย คือถ้ามองแบบนั้นในเพลงน่ะพอไหว แต่ถ้ามองแบบนั้นในวันนั้น ไม่รู้สินะ ก็อย่างที่บอกใครจะรู้อนาคตมาก่อนล่ะ

นี่อาจจะเป็นแบบที่คุณบอกนั่นล่ะ มันไม่ใช่การจากลา เพราะคุณไม่ชอบ และก็ ไม่เคยคิดว่านี่คือการบอกลา เพียงแต่มันเป็นแค่การจากไป เพียงแต่สำหรับเรา การจากไป ... มันอาจจะยากที่สุดแล้วมั๊ย ไม่ใช่ตรงที่การจากไปนะ แต่มันคือการรอคอยมั๊ย ผลลัพธ์ของมันต่างหากนะ ที่น่ากลัว

จำได้สิ เพราะเห็นแค่หลังก็จำได้แล้วล่ะ ตัวสูง ๆ ใหญ่ ๆ ทำไมจะจำไม่ได้ แต่ถ้าเป็นไปได้ อยากให้กลับมาเดินสวนกัน ไม่ซิ แต่ถ้าเป็นไปได้ อยากให้ ... กลับมาเดินด้วยกันมากกว่า อืม แค่นี้ล่ะ - สวัสดีปีใหม่ สวัสดีวันลอยกระทง สวัสดีวันสงกรานต์ อืม ก็สวัสดีทุก ๆ เทศกาลล่ะนะ (ที่เราไม่ได้เจอกันอีกเลย)

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/m7lJ1wEkw8s?ecver=2" frameborder="0" allow="autoplay; encrypted-media" allowfullscreen>
</iframe>
</div>
<br />ตอนนี้คุณอยู่ที่ไหน? เข้าใจ แต่ยังไง ๆ <i class="fa fa-heart" style="color:#C38FD6"></i> ก็ยังคิดถึงอยู่นะ
