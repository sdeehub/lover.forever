---
date: 2022-11-24 T02:21:17+07:00
layout: post
title: "ที่ผ่านมาคืออะไร? แล้วจากนี้จะเป็นยังไง?"
subtitle: "เธอ กับ เขา - แล้วยังจะเราสองคน หรือเราจะแยกกันไป ต่างคนจูงกันไป หรือเบือนหน้าหลบตา ความเป็นไปได้ หรือก็แค่ความเป็นไป"
hero_image: https://source.unsplash.com/aU6QcHCZT-E
youtube: PAxb1vnb520
category: oldies
tags:
  - The Shirelles
author: thiagorossener
---
`ขอบคุณ:` *[Les Anderson](https://unsplash.com/@lesanderson) - Unsplash / The Shirelles - Will You Still Love Me Tomorrow (1961)*

เกือบ 1 ปีผ่านไป เกือบ 10 ปีผ่านไป หรือแค่นี้ 24 ชั่วโมงที่กำลังจะหมดไป ... ด้วยกัน - เวลาที่ผ่านไป เวลาที่ใช้ไป เวลาที่หมดไป ... ด้วยกัน ความทรงจำที่จดจำไว้ด้วยกัน เรื่องราวที่เกิดขึ้น ความสุข ความทุกข์ ความเศร้า ความสนุก คลุกเคล้าเข้าด้วยกัน *"เป็นแบบนี้มั๊ยอะไรที่อยู่ในหัว ที่อยู่ในความคิดของคุณ"* หรือตรงนั้นจะเป็นยังไง แล้วพรุ่งนี้จะเป็นยังไง ถ้าเวลาไม่มีความหมายอะไร ถ้าทั้งหมดคือเท่านี้ เราควรจะพอแค่นี้มั๊ย หรือทุกอย่างมีมากมาย เหลือเฟือเหมือนความฝัน ฟุ่มเฟือยเหมือนคำว่า -รัก-

รู้ หรือ ไม่รู้ แต่ทุกอย่างก็เกิดขึ้นไปแล้วทั้งนั้น ทำ หรือ ไม่ทำ แต่ทุกอย่างก็ถูกกำหนดมาแล้วทั้งนั้น เลือก หรือ ไม่เลือก แต่ทุก ๆ ทางเลือกก็มีมาให้อยู่เท่านั้น วันนี้ พรุ่งนี้ เมื่อวานนี้ ต่างกันตรงไหน ถ้าเวลาไม่ได้มีอยู่จริง ไม่มีคนดูก็ไม่มีใครรู้ กี่โมง กี่วันเราเทียบเรื่องพวกนั้นกับอะไร เกิด-แก่-เจ็บ-ตาย สุขใจ เจ็บใจ เรื่องพวกนี้จริง ๆ แล้วมาจากไหน แค่ คำหนึ่งหรือสองคำ ว่ามั๊ย? ฟุ่มเฟือยเหมือนกันกับคำว่า -รัก- นั่นแหละ

เจอกัน จากกัน ตายแล้วไปไหน ยังไงก็ต้องเวียนมาเจอกันอยู่แล้ว ไม่ว่ายังไง บุพเพสันนิวาสหรืออะไร สบตากันจากที่ไกล ๆ หรือไกลแค่ไหน ใจก็ส่งถึงกันได้ คิดถึงแค่ไหน ยังไงก็ถึงมั๊ย วันนี้หรือว่าตลอดไป เปลี่ยนใจหรือกลับใจ ขัดใจหรือตามใจ ความฝันหรือเพ้อฝัน จะไปให้ถึงหรือจะไปไหนก็ไป ตกลงจะช่วยกันหรือแค่จะถามว่า ให้ช่วยมั๊ย? แล้วทั้งหมดนี่จะต่างกันตรงไหน มาหรือไป ไป ๆ มา ๆ ไม่มีอะไรแตกต่าง เกือบ 1 ปีผ่านไป เกือบ 10 ปีผ่านไป หรือแค่นี้ 24 ชั่วโมงที่กำลังจะหมดไป ... ด้วยกัน

เมื่อต้องวนกลับมา บางครั้งความกล้าก็หาไม่ได้ง่าย ๆ ถ้ารู้ว่าข้างหน้าทางตันแล้วจะยังวิ่งเข้าชน ขนกันเอามาซะจนเต็มแรงอยู่มั๊ย ถ้าไม่รู้ว่าข้างหน้าคืออะไร แล้วยังจะเชื่อมั่นในความฝันของตัวเองแบบนี้ - ไปได้อีกนานแค่ไหน ไปได้อีกไกลสักเท่าไหร่ ก็รู้อยู่ว่าไม่เคยมีใครทำ แล้วจะทำไปทำไม ก็รู้ว่าจะต้องเจ็บตัว เจ็บใจ แต่ตกลงว่าจะยอมเจ็บ ใช่มั๊ย?

คำตอบ จะจำเป็นก็ต่อเมื่อ คำถามถูกถามซ้ำ หรือ คำตอบจะจำเป็นก็ต่อเมื่อคำถามค่อย ๆ จางหายไป คนดูก็ได้แค่เชียร์กันสุดใจหรืออาจจะยอมแพ้พากันช่วยถอดใจ แต่คนเล่นน่ะทำได้แค่อย่างเดียว คือ ยังไงก็ต้องเล่นต่อไป - แล้วตกลงว่าตอนจบจะเป็นยังไง? หักอกใครสักคนให้อกหักเล่น ๆ มั๊ย? หรือเอาให้ตาย เพราะเวลา รัก เราก็รักซะหมดหัวใจ พอหมดรัก ใจก็ไม่เหลืออีกแล้วว่ามั๊ย ก็มีคนที่ใจหาย แล้วก็มีคนที่หมดใจ ไม่รู้ว่าต่อจากนี้จะไปต่อกันได้ยังไง ตายซาก หมดรัก หมดใจ ฝันดับ ไม่มีทางไป ... *"ลาก่อน"* คำนี้จะทันได้พูดมั๊ย?  

> แค่ช่วงเวลาสั้น ๆ <svg class="love"><use xlink:href="#icon-heart"></use></svg> ก่อนที่ ความรัก และ ทุกอย่าง จะเปลี่ยนไป
