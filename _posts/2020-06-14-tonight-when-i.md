---
date: 2020-06-14 T23:13:14+07:00
layout: post
title: "คืนนี้"
subtitle: "คืนนี้อยากให้ฝนตก อยากได้ยินเสียงฝน แล้วก็อยากให้ใครบางคนคิดถึงเรา จะได้มั๊ย?"
hero_image: https://source.unsplash.com/y9CLKxsP9gg
youtube: 4hi6oj5Ws4s
category:
  - lo-fi
tags:
  - The Bootleg Boy
author: thiagorossener
---
`ขอบคุณ:` *[Alexandre Debiève](https://unsplash.com/@alexkixa) - Unsplash / The Bootlet Boy - I Think About You When It Rains*

คืนนี้ฝนทำท่าจะตกนะ ถ้าฝนตกคงจะคิดถึงมากกว่านี้ ก็ไม่รู้สิ ไม่รู้ว่าเพราะอะไร แต่ก็อยากให้ฝนตก จะได้เย็นหน่อย หรือบางทีเสียงฝนก็ได้ช่วยให้ไม่ต้องเงียบแบบนี้ บางทีก็ไม่อยากคิด แต่หยุดไม่ได้ บางทีก็อยากหลับไปกับเสียงฝน บางทีก็อยากแค่ให้ใครสักคนโทรหา โทรมาถามว่าฝนตกมั๊ย โทรมาเล่าว่าที่นั่นน้ำท่วมก็ได้ ... อยากฟัง

อยากฟังทั้งเรื่อง และเสียง เป็นยังไง สบายดีมั๊ย ... อยากฟัง บางทีก็ไม่อยากคิดถึงแล้วนะ นานไปแล้วล่ะ ว่ามั๊ย

> Trying not to think but the thought of you always lingering.

ไม่รู้ต้องทำยังไง ดึกแล้ว นอนยัง ฝนตกมั๊ย ... ที่นี่ยังไม่ตก แต่น่าจะใกล้แล้ว แต่ก็ไม่รู้ว่าจะอีกนานแค่ไหน อาจจะหลับไปก่อนก็ได้

คิดถึงกันบ้างมั๊ยนะ ขอเพลงเกี่ยวกับฝนให้ฟังสักเพลงได้มั๊ย อะไรก็ได้ ที่ไม่ใช่ เจ้าสาวที่กลัวฝน เหมือนเราจะไม่ใช่ เพราะเราไม่ได้กลัวฝน และเราก็ไม่ใช่เจ้าสาว หรือแค่บางที เราอาจแค่ดูไม่เข้ากับเรื่องราวอะไรแบบนี้ก็ได้ บางทีก็นึกสงสัยนะว่าทำไม

ถ้าอยู่ข้างนอก เวลาฝนตกจะเปียกแค่ไหน บางทีก็อยากหาที่หลบฝนด้วยกัน ว่ามั๊ย ขับรถลุยฝนก็ได้ ไม่ต้องไปไกล แค่วนรอบหอนาฬิกา วนไปเรื่อย ๆ ก็ได้

ถ้าฝนตก จะโทรมาหน่อยได้มั๊ย? ก็แค่อยากคิดถึงแบบนี้ เวลาที่ฝนตกมาน่ะ ไม่มีอะไร
> ก็แค่จะได้คิดถึงแบบนี้ <svg class="love"><use xlink:href="#icon-heart"></use></svg> ทุกครั้งที่ฝนมา
