---
layout: post
title: "ยังก่อนได้มั๊ย ถึงจะไม่จริง"
date: 2018-11-02 12:55:55 +0700
tags:
 - ตันตระ
description: สำหรับความสัมพันธ์ การให้เกียรติซึ่งกันและกัน และนั่นอาจจะมีคำสารภาพของพวกเราอยู่ในนั้น (ถึงมันจะไม่มีอยู่จริง)
comments: true
---
ได้โปรดโอบกอดฉันไว้ให้เนิ่นนาน กอดของเธอได้ปลดปล่อยฉันไป ปลดปล่อยฉันไปตลอดกาล สัมผัสจากเธอจะล้ออยู่ในสายลม กลิ่นเนื้อเธอจะยังอบอวลในมวลอากาศ อุ่นไอของเธอโปรยปรายไปได้ทั่ว รอยยิ้มละมุนละไมชื่นใจดั่งสายน้ำ เสียงกระซิบทำซาบซ่านไปทั้งตัวเราและตัวใจ คล้ายฉันจะอิ่มเอมและหลับใหลไปได้ตลอดกาล

> Delight in heedfulness! Guard well your thoughts! ~ Buddha

หรือก็เพราะว่าทั้งหมดนี้ ทั้งหมดนี่มันไม่เคยที่จะมีอยู่จริง ไม่จริง ใคร-อะไร-ยังไง-ของใคร-ที่ไหน ที่ว่าไม่ใช่ แล้วไหนใช่ยังไงที่ว่าไม่จริง? - ก็ทุกสิ่งรวมทั้งเธอและทั้งฉัน ความคิดและความรักของเราเองด้วยผสมกัน ทุกอย่างทุกความนั้น ไม่จริง ไม่จริง ไม่จริง

> The root of suffering is attachment. ~ Buddha

แต่เธอโปรดช้าไว้ก่อน ก่อนจะต้องทิ้งจากกันไป มีอะไรบางอย่างบ้างมั๊ย  ถ้าหากทำแล้วมันอาจจะเปลี่ยนใจของเธอ เผลอ ๆ และเราจะยังคงเป็นไป ในความเป็นไปที่ไม่เป็นจริง ยิ้มให้ฉันใจพองโตกว่านี้อีกสักครั้ง กอดฉันจากด้านหลังแล้วฟังเสียงดังจากในนั้น หัวใจฉันบอกอะไรกับเธอบ้าง

> Meditate ... Do not delay, lest you later regret it. ~ Buddha

ฟัง ฉันฟังจากข้างใน กายของเธอ ใจของเธอ ลมของเธอ ลมหายใจของเธอดัง เข้าและออก พองและยุบ ตุ๊บ ตุ๊บ ๆ เสียงหัวใจของเธอดัง เร็วบ้าง ช้าบ้าง เงียบบ้าง ดังบ้าง แต่นั่นก็เพราะว่าทุกสิ่งต้องเป็นไป หาใช่ที่ ที่เธอและฉันต้องยึดติดจับไว้ให้มั่น สักนิดเดียวเลย

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/mBrdEYW0Vno" frameborder="0" allow="autoplay; encrypted-media" allowfullscreen>
</iframe>
</div>
<br />ได้โปรด <i class="fa fa-heart" style="color:#C38FD6"></i> ภาวนา สาธุ
