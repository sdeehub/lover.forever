---
layout: post
title: "อยู่ต่อก่อนมั๊ย?"
date: 2019-02-25 17:15:18 +0700
tags: ดูหนังฟังเพลง
description: หรืออาจจะเพราะแบบนี้? ดูหนัง แล้วก็ทำตามในหนัง ฟังเพลง แล้วก็กลายเป็น Soundtrack of my life. - แล้วใช่มั๊ยล่ะ?
comments: true
---
อยู่ต่อก่อนมั๊ย? - คำถามง่าย ๆ แต่กว่าจะได้คำตอบ ... ทำไมช่างยากเหลือเกิน คงเพราะที่นี่ไม่ได้มีอะไรมาก นอกจากชาอุ่น ๆ  กับ ขนมปังกรอบ A B C แล้วก็ขนมปังกรอบไส้สัปปะรด บางทีอาจจะเป็นเพราะ A B C ต้องมีถึงตัว Z

แล้วใครจะไปนั่งหาให้ครบทุกตัว หรืออาจจะเป็นหนังสือเก่า ๆ น่าอ่านหลาย ๆ เล่ม - แต่ยืมเอากลับไปอ่านก็ได้นี่นา ... ใคร ๆ ก็จะว่ากันแบบนั้น แต่ที่นั่น ในตอนนั้น มีกลิ่นน้ำหอมจาง ๆ ของเธอ ปกคลุมไปทั่ว

แล้วใครจะไปมัวคิดว่า อาจจะเป็นเพราะพิษของความหอม - อาจจะใช่ หรือไม่ใช่ก็ได้ ... แต่นี่หน้าร้อนใช่มั๊ย แล้วทำไมอยู่ ๆ ฝนถึงได้ตกลงมาซะหนักเลยล่ะ ใครขอฝนมาล้างฝุ่น PM2.5 หรือเปล่านะ?

ตกลงว่าได้คำตอบหรือยัง กับ คำถามง่าย ๆ แต่มักจะให้คำตอบ ... ได้ยากเหลือเกิน - เอาชาอีกมั๊ย หรือจะให้เปิดแผ่นที่เพิ่งได้มาใหม่? เป็นเพลงเก่า ๆ สมัยที่เราเคยฟังด้วยกัน เดี๋ยวจะลองเปิดฟังดูนะ

ว่าแล้วเธอก็เดินไป เปิดแผ่นเพลง ฝัน ... ฝันหวาน ของ ผุสชา โทณะวณิก - ตอนนี้ในห้องนี้มีเสียงเพลง ที่มีเสียงหวาน ๆ มีรอยยิ้ม ที่เป็นอมยิ้มตรงริมปาก มีชาอุ่น ๆ ที่ทำให้มีบรรยากาศหรืออะไร อันนี้ก็แล้วแต่ใครจะคิดกันไป

แล้ว ... สักพักเธอก็พูดเบา ๆ ขึ้นมา เหมือนว่าจะเป็นตอนจบที่คล้าย ๆ กัน

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/MdHzN90y0wI" frameborder="0" allow="autoplay; encrypted-media" allowfullscreen>
</iframe>
</div>
<br />Baby, you are gonna miss that train. <i class="fa fa-heart" style="color:#C38FD6"></i> I know.
