---
date: 2019-01-01 12:59:56 +0700
layout: post
title: "คิดถึงจัง อีกตั้ง 365 วัน"
subtitle: "หยุดปีใหม่บินกลับไปปีนัง ตอนนี้นั่งรถกลับมาแล้วแต่ทำไมคิดถึงจัง อีกตั้ง 365 วันถึงจะได้เจอกันอีกที"
hero_image: https://source.unsplash.com/t4dwuuMH5MU
youtube: fdQgPu3iUYk
category:
  - rock
tags:
  - อัสนี-วสันต์
author: thiagorossener
---
`ขอบคุณ:` *[Daniel Bernard](https://unsplash.com/@nardly) / Unsplash*

หยุดปีใหม่คราวนี้ตั้งใจจะกลับไปปีนัง ไปตามหาใครสักคน จองเครื่องบินนั่งไป-กลับเรียบร้อย จองที่พักเรียบร้อย ทำแผนที่สำหรับการเดินทางเรียบร้อย ตั้งใจจะไปทวนเส้นทางที่เคยหลงเมื่อครั้งที่ไปตอนปีที่แล้ว ตั้งใจจะไปเจอเธอที่ช่วยขี่มอไซด์ไปส่งที่พักให้ เพราะยังไม่ทันได้บอกขอบใจ เธอก็บรืน ๆ บรืนบิดหายไป เห็นแต่หลังไว ๆ เห็นแต่หมวกขาว ๆ เห็นแต่ผมยาวปลิวไหว ๆ เห็นแต่ความทรงจำลาง ๆ ที่ยังคงเหลือค้างไว้ให้ต้องออกติดตามกันในตอนต่อไป

ดีใจที่จำร้านที่กินข้าวนี้ได้ ดีใจที่ได้เจอเธออีกครั้ง ดีใจที่คราวนี้มีเรื่องให้คุย ดีใจที่หยุดปีใหม่แต่ร้านนี้ไม่ปิด ดีใจที่เธอยังทำงานอยู่ที่ร้านนี้ ดีใจมาก ๆ มากอย่างบอกไม่ถูก แต่ก็เกือบเสียใจที่ตอนแรกเธอบอกว่าจำอะไรไม่ได้ สงสัยจะสื่อสารกันไม่ค่อยรู้เรื่อง คือเราไม่ได้อยากจะให้เธอไปส่งอาหาร แค่เราอยากจะบอกว่าเธอเคยขี่รถไปส่งเรา แล้วกว่าเรา 2 คนจะนึกกันได้ แล้วเราคนเดียวก็เกือบจะโดนพี่ใหญ่ในร้านจัดการ เพราะเหมือนเราคนนี้ที่มาก่อกวนเธอคนนั้นเด็กในร้าน

แล้วกว่าอะไร ๆ อีกหลาย ๆ อย่างจะผ่านพ้นไปได้ด้วยดี วันหยุดที่มีก็ผ่านพ้นไปจนหมดด้วยเหมือนกัน ตั๋วขากลับที่จองไว้เลยไม่ได้ใช้ เพราะตัดสินใจจะอยู่ต่อ หรือก็ไม่รู้แน่ว่าเพราะอะไร มาครั้งไหนก็หลงทุกที มาครั้งแรกก็หลงทาง มาครั้งนี้ดันหลงคนบอกทาง คือสรุปว่าเดี๋ยวค่อยหารถนั่งกลับอีกที ตอนนี้ต้องอยู่ก่อน ให้นานที่สุดเท่าที่จะทำได้ แต่ยังไม่ทันจะกลับเลย - ใจหาย / ยังไม่ทันจะได้กลับเลย - คิดถึงซะแล้ว\
`ขอบคุณ:` *เพลงเดือนเพ็ญ - อัสนี-วสันต์ (คิดถึงบ้าน - อัศนี พลจันทร)*

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="{{ "https://www.youtube.com/embed/" | append: page.youtube }}" frameborder="0" allow="autoplay; encrypted-media" allowfullscreen>
</iframe>
</div>
> ปีนัง - นานจัง <svg class="love"><use xlink:href="#icon-heart"></use></svg> อีกตั้ง 365 วัน กว่าจะได้เจอกันอีกที
